<div>
    <h1>Újság</h1>

    <p>Az első martfűi lapok már a Cikta Rt idejében megjelentek Cikta Üzemi Híradó néven, majd az
        államosítás után rövid ideig hasonló kinézettel, de már Tisza N. V. (Nemzeti Vállalat) Üzemi Híradó
        néven. Ezek az újságok a gyár házinyomdájában készültek.</p>
    <p>Ezt követte a nagy alakú Tisza Cipő lap, mely már egy szolnoki nyomdában készült, kéthetes megjelenéssel. Ahogy a
        Tisza Cipőgyár átszőtte a város életét, úgy jutott hely a gyári híreken kívül a városi hírek, a művelődési
        központ, a sport programajánlói, beszámolói számára. Főbb témák: címlapon kiemelt gyári hírek, állami ünnepek,
        évfordulók, majd gyári- és brigád-hírek, városi hírek, Kulturális Híradó, Egészségügyi sarok, Hirdetmények, az
        utolsó oldalon szépirodalmi részlet, Humor, Sport és testnevelés, szerkesztőség, kiadó.</p>
    <p>1989-től közel öt évig párhuzamosan működött a Tisza Cipő újság, - 1991 után Tisza Cipő Részvénytársaság lapja
        néven - és az új városi újság, a MÁS, Martfűi Álampolgárok Sajtója.</p>
    <p>Martfű Város Önkormányzata 1989 őszén döntött a lap létrehozásáról, az alapító okiraton az október 26-i dátum
        szerepel. Székács József, az új martfűi városi lap felelős szerkesztője a Tisza Cipő szerkesztőségében
        dolgozott, emellett kezdte el a MÁS szerkesztését, figyelemmel a Tisza Ipartelep történéseire. Az újság
        napjainkban is működik, Martfű Közéleti Magazin néven.</p>

    <h3>Feladat:</h3>
    <p>Olvass bele az 1945-ben írt faliújság cikkekbe!</p>
    <br><br><br><br><br>
</div>