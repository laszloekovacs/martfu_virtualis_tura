<div>
    <h1>Országos ismertség</h1>
    <p>A vezérigazgatói tárgyalóban állunk, eredetileg középen egy ovális asztal állt székekkel, 12-15 fő is
        részt tudott venni itt a fontosabb tárgyalásokon. Erről árulkodik a mennyezeten a lámpák
        elrendezése is.</p>
    <p>Szemben a falon az ikonikus logó, mely a ’60-as évek végére született meg és amely meghozta a máig
        tartó népszerűséget a márkának.</p>
    <p>Ez az ok, amiért most itt vagyunk. A Tisza Cipőgyár az 1970-80-as évekre az ország legnagyobb
        cipőgyára lett, Martfű pedig a leggyorsabban fejlődő könnyűipari település. A fénykorban 7000
        dolgozó évente több mint 12 millió pár cipőt gyártott. Több modell nyerte el a Kiváló Áruk Fóruma
        minősítését, hozta el a BNV díját.</p>
    <p>Ellátogatott ide 1965-ben Tyereskova, az első női űrhajós, aki babacipőt kapott ajándékba, itt
        tervezték Zalatnay Sarolta fellépő csizmáját az 1967-es Táncdalfesztiválra. De gyártottak egyedi cipőt
        Papp László boxolónak és Puskás Öcsinek, a legendás futballistának is, és még hosszan sorolhatnánk.</p>

    <h2>Meeting room of the CEO</h2>
    <p>Countrywide reputation: Opposite on the wall, the iconic logo, which was born by the late 1960s, and
        has gave the popularity of the brand still today.</p>
    <p>By the 1970s and 1980s, Tisza Shoe Factory had become the largest shoe factory in the country and
        Martfű was the most rapidly developing place in the light industry.</p>
    <br><br><br><br><br>
</div>