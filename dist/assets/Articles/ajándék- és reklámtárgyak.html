<div>
    <h1>Ajándék- és reklámtárgyak</h1>
    <p>A ’T’ logó, az írott ’tisza’ felirat, a „Minden időben Tisza cipőben” szlogen és Tisza Misi (máshol Csiriz
        Gyuri) figurája. Ez a négy elem tűnik fel azon a számtalan „tiszás” ajándék- és reklámtárgyon, melyek
        mind a márkát népszerűsítették. A reklámnak ez a típusa ma megszokott dolog, de a 70-es években
        fontos újításnak számított. A kor jellegzetes darabjai voltak a reklámtáblák, színes neonfeliratok (a
        Tisza mintaboltokon), de ezek mellett sok lehetőség kínálkozott a mindennapi használati
        eszközökben: kártyanaptárak, szatyrok, kulcstartók… Az emblémázott pohárkészletek ajándékozását
        általában jutalomhoz, nyugdíjazáshoz kapcsolták. A díszcipőket sokféle változatban készítették,
        jórészt a Kísérleti Műhelyben: elegáns férficipő, hosszú szárú női csizma, papucs és a sportcipők
        legnépszerűbb típusai.</p>
    <p>Szarvason készült az idős suszterfigura, a „legenda” szerint nem létezik belőle két egyforma színű.</p>
    <p>A jellegzetes balkezes fiatal suszterfigura nagy valószínűséggel Foky Ottó animációs rendező,
        bábtervező munkája, akinek Tévé Maci, Misi Mókus, Mirr Murr, a legkisebb Ugrifüles vagy Makk
        Marci történeteit köszönhetjük.</p>

    <h3>Feladat:</h3>
    <p>A cipőgyár marketing vezetőjeként ma milyen reklámtermékeket, ajándéktárgyakat gyártanál a Tisza cipő logójával?
    </p>
    <p>Mi hiányzik a kis gumiból készült suszterfigura kezéből?</p>

    <br><br><br><br><br>
</div>