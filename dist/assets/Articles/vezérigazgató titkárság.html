<div>
    <h1>Vezérigazgató titkárság</h1>

    <p>Helyszínünk a Tisza Cipőgyár Ipartelepe, ahol 1942 óta folyik a cipőgyártás. Az irodaház 1958-ban épült,
        háromszintes épület, légoltalmi pincékkel.</p>
    <p>A Tisza Cipőgyár, majd ennek utódvállalata, a Tisza Cipő Rt. használta 2003-ig. Egykor az épület földszintjén
        működött az üzemi ebédlő a konyhával. Első emeletén a vezérigazgatói iroda és tárgyaló, a gazdasági,
        kereskedelmi, értékesítési osztályok, szakszervezet kapott helyet. A második emeleten a könyvelési-, pénzügyi-,
        munkaügyi- és bérosztály dolgozói végezték munkájukat.</p>
    <p>Egyes irodák helye és rendeltetése a cipőgyár működésével, méretével párhuzamosan változott, az 1990-es évekre
        leszűkült zömmel az első emeletre. Egyes feladatok az évek során kikerültek az épületből az ipartelep bővítése
        illetve átalakulása miatt. Erre virtuális túránk során is látnak majd példát. Az irodák elnevezése nagyrészt az
        1970-80-as évi elrendezéseket idézi.</p>
    <p>**Ma az épület a Pilkó Bt. tulajdona, második emeletén és a földszinten irodákkal, műhelyekkel.</p>
    <p>Most a vezérigazgató titkárságára léptünk be, szemben az asztalnál már a titkárnő üdvözölne minket. Jobbra a
        vezérigazgatói irodába, balra a vezérigazgató tárgyalójába nyílik az ajtó.</p>
</div>