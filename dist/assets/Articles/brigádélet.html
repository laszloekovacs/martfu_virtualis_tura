<div>
    <h1>Brigádélet</h1>
    <p>A brigád egy adott feladat elvégzésére szerveződött csoport. A központilag szervezett
        munkaversenyek hívták életre a mozgalmat, mely végül a kulturális és sportéletre is nagy hatással
        volt.</p>
    <p>A Tisza Cipőgyárban alakulásától a rendszerváltásig működtek brigádok, többnyire egy termelési egységben dolgozók
        alakították ezeket. A cipőgyári Petőfi Sándor szocialista brigád volt az első az országban, aki munkája
        eredményéért állami díjat kapott 1965-ben. A brigádok minden év elején vállalásokat tettek munkára,
        továbbképzésre, segítségnyújtásra, kulturálódásra vonatkozóan. Rendszeresen munkaversenyeken vettek részt. Ezek
        célja a norma túlteljesítése, a hulladék és a selejt csökkentése, a minőség növelése volt. A versenyek
        eredményeként akár bronz-, ezüst- vagy arany fokozatú brigádokká is válhattak.</p>

    <p>Sokszor a szabadidejüket is közösen szervezték meg. A munka mellett fontos volt az igényes szórakozás, így
        közösen jártak színházba, moziba, kirándulásokra, kiállításokra is. A brigádok kulturális szerződést kötöttek a
        Művelődési Központtal, vállalva a programokon, szellemi vetélkedőkön való részvételt. Gyakran a brigádtagok és
        családjaik közös ünnepi összejöveteleket szerveztek /születésnapok, majális, nyugdíjas búcsúztató stb. /
        Szabadidejükben segítették egymást, akár családi házépítésben, lakásfelújításban és minden közösségi munkában,
        gyakran vettek részt társadalmi munkákban, kommunista műszakokban is.</p>

    <p>Mindez a brigádközösség jó hatással volt a hétköznapi munkavégzésre is, jelentős összefogást eredményezett a
        munkában, így növelte a munka teljesítményét is. A munka terén vállalt és elvégzett feladataikról, közösen
        végzett tevékenységeikről, tagjaik életének fontosabb eseményeiről részletes naplót vezettek, ezekből láthatnak
        néhányat.</p>

    <p>A két oktatóterem korábban a helyi pártvezető és munkatársainak irodája volt.</p>

    <h2>Training room</h2>
    <p>Brigade Life: The movement was born by the centrally organised work competitions, which
        eventually had a major impact on the cultural and sport life as well.</p>
    <p>From its formation till the change of regime, Tisza Shoe Factory had brigades, which were formed
        mostly by workers from the same production unit. They often organised their free time together and
        took part in social works, events, and quizzes.</p>
    <br><br><br><br><br>
</div>