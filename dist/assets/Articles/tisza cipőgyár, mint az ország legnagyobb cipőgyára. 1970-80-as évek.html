<div>
    <h1>Tisza Cipőgyár, mint az ország legnagyobb cipőgyára. 1970-80-as évek</h1>

    <p>A 70-es évek elején fejlesztések indultak a cipőgyárban, melyeket az állami intézkedések is megkönnyítettek (4.
        Ötéves terv, 1968. Új gazdasági mechanizmus).</p>
    <p>1971-ben megnyílik a Tisza Cipőgyár első mintaboltja Martfűn, melyet még több mint húsz saját bolt
        követett és további 75-80 boltban árulták cipőgyárunk termékeit országszerte. Ez a „Tisza márka”
        építésének időszaka: új logó, új típusú sportcipők.</p>
    <p>A marketing jelentősége ezekben az években vált egyre fontosabbá világszerte. Jó példa volt erre a martfűi gyár
        számára az Adidas, a márka népszerűsítésére tett lépéseivel. Felértékelődött a logó és a reklámozás is központi
        szerepet kapott: a saját mintaboltok mellett reklámfilmek, logózott ajándéktárgyak, neon feliratok,
        cipőkiállítások.</p>
    <p>Ebben az időszakban a belföldön forgalmazott cipők egyharmada a Tisza Cipőgyár terméke.</p>
    <p>A gyár fejlődésével párhuzamosan a város is növekedett, 1970-ben megkapta a nagyközség címet.</p>
    <h3>Feladat:</h3>
    <p>Kérdezd meg szüleidet, nagyszüleidet, hogy volt-e Tisza cipőjük! Ha igen, emlékeznek-e rá, hogy milyen volt?</p>
    <p>Milyen nagyobb magyar márkákat gyártottak, népszerűsítettek ebben az időben (ruházat, élelmiszer)? Kérdezz,
        keress utána!</p>
    <h2>Legal office</h2>
    <p>Tisza Shoe Factory as the largest shoe factory in the country, 1970s-80s: In 1971, the first showroom
        of Tisza Shoe Factory opened in Martfű, the period of establishing the ‘Tisza Brand’: new logo, new
        types of sport shoes.</p>
    <p>During this period, one third of the domestic trade shoes were made by Tisza Shoe Factory.</p>
    <br><br><br><br><br>
</div>