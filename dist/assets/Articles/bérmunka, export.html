<div>
    <h1>Bérmunka, export</h1>
    <p>1968-ban nagy lehetőséget kapott a Tisza Cipőgyár az Adidas céggel történő együttműködéssel. A német vállalat
        sportcipőinek gyártását adta ki bérmunkába, a martfűi gyárat a vulkanizálás miatt választotta partnerének. Az
        Adidas sportcipő-gyártásban szerzett tapasztalatai, minőségi követelményei, fejlett marketingje segített az új
        Tisza márka fejlesztésében is.</p>
    <p>1968 és 1993 között 30 millió pár cipő készült az Adidas számára.</p>
    <p>„A mi sportcipő-kultúránkra nagy befolyással voltak az Adidas tervei, formavilága, gyártási kultúrája és
        minősége…. A 80-as években kb. 4 millió pár cipő ment exportra, 5-6 millió pár belföldre. A szovjet és NDK
        export meghatározó volt, a kettő együtt kb. 2 millió pár, többségében női cipő. Ez volt a keleti export. A
        nyugati export meghatározó eleme volt az Adidas, ahol 1 millió fölött gyártottunk évente…. Volt 4-500 ezer
        Salamander export, női és férficipő vegyesen….A legegzotikusabb export a Fidzsi-szigetek. Martfűtől 18 ezer
        kilométerre található a szigetcsoport. Ide férfibakancsot és férfi szandált szállítottunk, 4-8 ezer párat. Több
        kilométernyi faládába raktározták és hajóval vitték a szigetre. Több hónapba telt a szállításuk, és minden évben
        ment oda export.” (Berényi Ferenc, egykori vezérigazgató). </p>
    <p>Az országos szinten exportra szánt cipők 60%-a a Tisza Cipőgyár terméke volt, ezeket a Tannimpex forgalmazta.</p>
    <p>Az 1990-es években a Legero, majd a Salamander gyártatott itt cipőket, a 2000-es években a Lorenz
        Shoe Group, mely napjainkban az egyetlen cipőgyártó cég az ipartelepen.</p>
    <p>Az irodában korábban az Adidas kihelyezett technológusa dolgozott.</p>

    <h3>Feladat:</h3>
    <p>Ismerd fel a márkák logóit!</p>
    <br>
    <img src="assets/images/log_sorozat.jpg" alt="logók">
    <br>
    <h2>Preparing for Retirement</h2>
    <p>Oursourced work, export: In 1968, the factory received a huge opportunity thanks to the partnership
        with Adidas. 30 million pairs of shoes were made for Adidas between 1968 and 1993.</p>
    <p>In the 1980s, about 4 million pairs of shoes were exported, and 5-6 million were sold within the
        country. The most exotic country of export was Fiji.</p>
    <p>In the 1990s, Legero and Salamander produced shoes here. In the 2000s, Lorenz Shoe Group did,
        which is now the only one shoe manufacturer of Martfű.</p>
    <br><br><br><br><br>
</div>